# 4 Tjänstedomänens krav och regler - clinicalprocess: logistics: logistics 2.0.7 v2.0.7

* [**Table of Contents**](toc.md)
* **4 Tjänstedomänens krav och regler**

## 4 Tjänstedomänens krav och regler

## Tjänstedomänens krav och regler

Dessa gäller alla tjänstekontrakt i hela tjänstedomänen om inte undantag görs för specifika tjänstekontrakt senare i dokumentet.

### Uppdatering av engagemangsindex

Alla källsystem ska uppdatera engagemangsindex. Engagemangsindex ska uppdateras så snart en händelse inträffar som påverkar indexposterna enligt beskrivningen nedan.

All uppdatering av engagemangsindex sker genom att källsystemet anropar engagemangsindex genom tjänstekontraktet urn:riv:itintegration:engagementindex:UpdateResponder:1 (”index-push”) eller genom att erbjuda tjänsteproducent för tjänstekontraktet urn:riv:itintegration:engagementindex:GetUpdatesResponder:1 (”index-pull”). Ladda hem Engagemangsindex WSDL, scheman och tjänstekontraktsbeskrivning för detaljer [R5].

Följande regler gäller för innehållet i begäran till engagemangsindex för uppdateringar som rör denna tjänstedomän:

| | | | | | |
| :--- | :--- | :--- | :--- | :--- | :--- |
| Registered ResidentIdent Identification | Invånarens personnummer | Person- eller samordningsnummer enligt skatteverkets definition (12 tecken). | 1..1 |   | Del av instansens unikhet |
| Service domain* | Den tjänstedomän som förekomsten avser. | URN på formen`<regelverk>`:`<huvuddomän>`:`<underdomän>`. | 1..1 | Värdet ska vara ”riv:clinicalprocess:logistics:logistics” | Del av instansens unikhet |
| Categori-zation* | Kategorisering enligt kodverk som är specifikt för tjänste-domänen | Text bestående av bokstäver i ASCII. | 1..1 | Informationsmängd som finns i källsystemet för angiven patient och som indexposten avser. Anges med kortform enligt tabell nedan. | Del av instansens unikhet |
| Logical address* | Referens till informationskällan enligt tjänste-domänens definition | Logisk adress enligt adresseringsmodell för den tjänstedomän som anges av fältet Service Domain. | 1..1 | Samma värde som fältet Source System. | Del av instansens unikhet |
| Business object Instance Identifier* | Unik identifierare för händelse-bärande objekt | Text | 1..1 | ”NA” – dvs ej tillämpat för tjänstedomänen. | Del av instansens unikhet |
| Clinical process interest Id | Hälsoärende-id | GUID | 1..1 | ”NA” (ännu ej tillämpat i tjänstedomänen) | Del av instansens unikhet |
| Most Recent Content* | Verksamhetsmässig tidpunkt för senaste informations-förekomsten i källan som indexeras av denna indexpost | DT | 1..1 | Tidpunkt för senaste uppdatering av den informationstyp och patient i den källa som denna indexpost avser. |   |
| Creation / Time | Tidpunkten då index-posten registrerades | DT | 1..1 | Sätts automatiskt av EI-instansen. | Genereras automatiskt av kontraktets tjänste-producent |
| Update Time | Tidpunkten då indexposten senast upp-daterades | DT | 0..1 | Sätts automatiskt av EI-instansen. | Uppdatering innebär ny post som matchar samtliga attribut som är del av en instans unikitet. |
| Data Controller | Personuppgitsansvarig organisation | Organisationsnummer | 1..1 | ”SE”`<organisationsnummer>`. Exempel: ”SE5565594230” | Del av instansens unikhet |

Regler för tilldelning av värde i fältet Categorization i engagemangsposten för tjänstekontrakt i denna domän.

| | |
| :--- | :--- |
| GetCareContacts | vko |

### Informationssäkerhet och juridik

#### Medarbetarens direktåtkomst

Vid sammanhållen journalföring ansvarar verksamheten som erbjuder sina medarbetare direktåtkomst till sammanhållen journal för att patientdatalagen efterlevs. Det innebär bl.a. att spärrkontroll kan behöva genomföras innan information kan visas. Det innebär också att regelverket för samtycke, vårdrelation och åtkomstloggning måste följas. Dessutom finns krav från Integritetsskyddsmyndigheten om ytterligare teknisk åtkomstkontroll.

Patientdatalagen ställer också krav (via dess tolkning ”PDL-i-praktiken” [R6]) på att medarbetaren är starkt autentiserad om medarbetarens inloggning sker i nät som delas med flera vårdgivare och att uppdragsval görs i samband med autentisering (vårdenhet). Det kompletta regelverket finns i senaste utredningen PDLiP [R6] samt i anvisningar för tillgänglig patient.

Observera att tjänstekontrakten i sig inte påtvingar sammanhållen journalföring. Krav rörande sammanhållen journalföring och eller krav på spärrhantering uppstår först om tjänstekonsumenten (e-tjänsten) för medarbetaren tillgängliggör information som härrör från andra vårdgivare (sammanhållen journalföring) eller andra vårdenheter inom egna vårdgivaren (spärrkrav).

#### Patientens direktåtkomst

Alla tjänstekontrakten i denna tjänstedomän har en svarsflagga som anger om verksamheten (informationsägaren) godkänt att informationen får visas för patient. Det kan t.ex. ha skett genom menprövning eller rådrum. För vissa av tjänstekontrakten, såsom Hälso- och sjukvårdskontakter, kanske informationsägaren policymässigt har menprövat all information. Det är varje vårdgivares ansvar att tjänsteproducenten sätter ”kan visas för patient”-flaggan i enlighet med vårdgivarens verksamhetsregler.

#### Generellt

Tjänsteproducenten ansvarar för att information endast lämnas ut till de tjänstekonsumenter som informationsägaren godkänt. Det är inte ett juridiskt krav, men tydliggörs här eftersom det avviker från T-boken i det att tjänsteplattformen då inte ansvarar för den tekniska åtkomstkontrollen (ej möjligt när systembaserad adressering tillämpas). Om informationsägaren har behov av att reglera åtkomst per tjänstekonsument, ska tjänsteproducenten filtrera svaret enligt informationsägarens önskemål. Observera att det är regionala policyer snarare än lagar och förordningar som styr i vilken grad tjänsteproducenten ska begränsa åtkomst för en viss tjänstekonsument. Kunskapen om tjänstekonsumentens (tjänstens) identitet (d.v.s. ursprunglig tjänstekonsument i anropskedjan) får bara användas för teknisk åtkomstbegränsning på så sätt att svaret blir som om de vårdenheter vars verksamhetschef inte godkänner aktuell tjänstekonsument varit exkluderade i frågan.

### Icke funktionella krav

Det är den informationsproducerande vårdgivarens ansvar att endast ett källsystem tillhandahåller informationen via lästjänst och engagemangsindex där patientdata lagras i flera källsystem. Konsumenter som är anslutna till flera majorversioner av samma kontrakt måste hantera dubblettborttagning mellan dessa. Detta sker genom att jämföra identiteter på postnivå och endast behålla en av de poster som returnerats, [R7].

#### SLA krav

Följande generella SLA-krav gäller för alla tjänsteproducenter som tillhandahåller tjänster. Dessa krav gäller där inget annat anges för ett specifikt tjänstekontrakt.

| | |
| :--- | :--- |
| Svarstid | Svarstiden för ett anrop får inte överstiga 27 sekunder. |
| Tillgänglighet | 24x7, 99,5% |
| Last | Tjänsteproducenten ska kunna hantera minst dubbla mängden frågor per dygn i förhållande till antalet kontaktregistreringar per dygn. |
| Aktualitet | Kraven på aktualitet varierar för olika tjänstekonsumenter. Det behöver inte vara absolut aktualitet i förhållande till källsystemet, men ju mindre fördröjning desto bättre. Ett riktmärke är att försöka undvika längre fördröjning än 60 minuter. Fördröjningen avser både journaldata och uppdatering av engagemangsindex. / Uppdatering av engagemangspost måste ske så att engagemangsposten refererar data som är omedelbart tillgängligt via tjänstekontraktet. |
| Robusthet | Om tidsintervall inte angivits i frågan kan tjänsteproducenten kan välja att lämna ett delsvar i syfte att uppfylla svarstidskravet. Delsvaret måste då vara avgränsat i tiden genom att det finns äldre men inte nyare data än det äldsta som returnerats. |
| Samtidighet | Tjänsteproducenten ska hantera minst 10 samtidiga frågor. |

#### Övriga krav

##### Gemensamma konsumentregler

R1: Filtrera enligt flagga ”approvedForPatient”

R2: Tillämpa regelverk enl. PDL

##### Format för datum och tidpunkter

Datum anges på formatet ”ÅÅÅÅMMDD”. Detta motsvarar den ISO 8601 och ISO 8824-kompatibla formatbeskrivningen ”YYYYMMDD” (se referens [R8]).

Tidpunkter anges alltid på formatet ”ÅÅÅÅMMDDttmmss”, vilket motsvarar den ISO 8601 och ISO 8824-kompatibla formatbeskrivningen ”YYYYMMDDhhmmss”.

##### Tidszon för tidpunkter

Tidszon anges inte i meddelandeformaten. All information om datum och tidpunkter som utbyts via tjänsterna ska ange datum och tidpunkter i den tidszon som gäller/gällde i Sverige vid den tidpunkt som respektive datum- eller tidpunktsfält bär information om. Såväl tjänstekonsumenter som tjänsteproducenter ska med andra ord förutsätta att datum och tidpunkter som utbyts är i tidszonerna CET (svensk normaltid) respektive CEST (svensk normaltid med justering för sommartid).

##### Personidentifierare

Bland tillåtna typer av personidentifierare finns:

Personnummer med OID 1.2.752.129.2.1.3 och är enhetligt utformat unikt person-id registrerat i folkbokföringen. Tilldelas av skattekontoret.

Samordningsnummer med OID 1.2.752.129.2.1.3.3 och är ett nummer som kan användas av svenska myndigheter som identitet på personer som inte är folkbokförda i Sverige. Samordningsnummer tilldelas av skattekontoret på begäran av vissa myndigheter.

Reservnummer från olika landsting och regioner vilka identifieras med olika unika OID. Bland dessa återfinns bl.a. reservnummer från SLL med OID 1.2.752.97.3.1.3. Reservnummer är ett tillfälligt nummer som används för att kunna identifiera en patient med sin vårddokumentation när personnummer eller samordningsnummer saknas eller är okänt. Ett reservnummer ska anges med OID för aktuell reservnummerdefinition.

### Felhantering

#### Krav på en tjänsteproducent

##### Logiska fel

Inga krav på producent.

##### Tekniska fel

Vid ett tekniskt fel levereras ett generellt undantag (SOAP-fault). Exempel på detta kan vara deadlock i databasen eller följdeffekter av programmeringsfel. Tekniska fel får inte förmedla känsliga personuppgifter. Istället rekommenderas att ett log-id förmedlas, som ger möjlighet för tjänsteproducentens förvaltning att bistå tjänstekonsumentens förvaltning med felsökning.

#### Krav på en tjänstekonsument

##### Logiska fel

Inga krav på konsument.

##### Tekniska fel

Inga krav på konsument.

